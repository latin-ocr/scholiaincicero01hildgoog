 

PRAEFATIO. IX

esse multoque minore opera legi posse quam Ambrosiana3
neque id solum eo efficitur, quod clariore luce in biblio·
theca Vaticana uti licet, in Ambrosiana magno spatio in·
teriecto difficillime in obscuritate litterae internoscantur,
quodque Maius immoderatius tinctura Mediolani quam
Romae usus est, sed etiam eo quod folia Vaticana cura prae-
fecti P. Ehrle ex compage soluta ao novo quodam atque
excellenti modo restaurata sunt. Primum enim accuratis-
sime levigata sunt ita, ut membrana multis locis antea
contracta cautissime distraheretur, deinde folia teuta charta
solida circumdata sunt, ne rursus vi sua contraherentur.
Ita factum est, ut et multo leoffius commodiusque folia
dissoluta legerentur et accuratius litterae cognoscerentur.
Ultimo anno deinde codex phototypioe expressus atque
publicatus est.¹) Contra Mediolani liber adhuc manet
neglectus, nisi quod e compage solutus est. Singula folia
secundum ordinem a Maio constitutum servantur. Maxime
vero dolendum est adhuc in bibliotheca Ambrosiana nihil
pro hoc manuscripto factum esse atque sperandum nunc
virum dochum qui ei praeest palimpsestum maiore cura
tractaturum esse. Neque enim dubitari potest, quin con-
servando atque publicando palimpsesto praefectus biblio-
thecae Vaticanae litterarum studiis maxime inserviverit.
Etenim folia tinctura obruta et totiens collata atque tractata
etiam si cautissime tangas, saepissime vel franguntur vel
dilacerantur3 sin membranam distrahas, certissime violantur.
Scriptus est codex Bobiensis, cuius reliquiae supersunt,
duabus columnis mediocriter angustis, complectitur una-
quaeque linea, quarum vicenae quinae in singulis columnis
exstant, senas denas litteras circiter, nullam, si latinas
litteras numerabis, plus quam viginti duas, nullam minus
quam duodecim continere invenies. Exceptae sunt eae
lineae, quarum fines ob interpunctionem vacuae relictae
sunt, de hisce certa regula poni nequit. De litterarum
quae unciales sunt forma hacc animadvertenda puto:

1) Vide supra p. V, nota 1.

 

